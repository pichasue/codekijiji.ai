Thaburi.
136.
Cookeriai Jehova ngaatho, tondũ nĩ mwega. Wendo wake nĩ wa tene na tene. 
Cookeriai Ngai wa ngai iria ingĩ ngaatho. Wendo wake nĩ wa tene na tene. 
Cookeriai Mwathani wa aathani ngaatho: Wendo wake nĩ wa tene na tene. 
we wiki nĩwe wĩkaga maũndũ manene ma magegania, Wendo wake nĩ wa tene na tene. 
nĩwe wombire igũrũ na ũndũ wa ũmenyo wake, Wendo wake nĩ wa tene na tene. 
nĩwe watambũrũkirie thĩ nyũmũ igũrũ rĩa maaĩ, Wendo wake nĩ wa tene na tene. 
nĩwe wombire imũrĩ iria nene, Wendo wake nĩ wa tene na tene. 
riũa rĩathage mũthenya, Wendo wake nĩ wa tene na tene. 
naguo mweri na njata ciathage ũtukũ; Wendo wake nĩ wa tene na tene. 
nĩwe waringire marigithathi ma Misiri, Wendo wake nĩ wa tene na tene. 
akĩruta Isiraeli gatagatĩ-inĩ kao, Wendo wake nĩ wa tene na tene. 
na guoko kwa hinya na atambũrũkĩtie gĩcoka gĩake, Wendo wake nĩ wa tene na tene. 
nĩwe wagayũkanirie Iria Itune rĩgĩtigana, Wendo wake nĩ wa tene na tene. 
agĩtũma andũ a Isiraeli matuĩkanie gatagatĩ karĩo, Wendo wake nĩ wa tene na tene. 
no Firaũni na ita rĩake akĩmahubĩkanĩria kũu Iria-inĩ Itune; Wendo wake nĩ wa tene na tene. 
nĩwe watongoririe andũ ake magĩtuĩkanĩria werũ-inĩ, Wendo wake nĩ wa tene na tene. 
nĩwe waringire athamaki maarĩ anene, Wendo wake nĩ wa tene na tene. 
na akĩũraga athamaki maarĩ ngumo: Wendo wake nĩ wa tene na tene. 
nĩo Sihoni mũthamaki wa Aamori, Wendo wake nĩ wa tene na tene. 
na Ogu mũthamaki wa Bashani; Wendo wake nĩ wa tene na tene. 
na akĩheana bũrũri wao ũtuĩke igai, Wendo wake nĩ wa tene na tene. 
ũgĩtuĩka igai rĩa Isiraeli ndungata yake; Wendo wake nĩ wa tene na tene. 
nĩwe watũririkanire rĩrĩa twahatĩrĩirio, Wendo wake nĩ wa tene na tene. 
na agĩtũhonokia kuuma kũrĩ thũ ciitũ, Wendo wake nĩ wa tene na tene. 
nĩwe ũheaga ciũmbe ciothe irio. Wendo wake nĩ wa tene na tene. 
Cookeriai Mũrungu wa igũrũ ngaatho. Wendo wake nĩ wa tene na tene. 
