Thaburi.
124.
Thaburi ya Daudi Korwo Jehova ndaakoretwo arĩ mwena witũ; Isiraeli nĩmakiuge ũguo: 
Korwo Jehova ndaarĩ mwena witũ rĩrĩa andũ maatũtharĩkĩire-rĩ, 
nĩmangĩatũmeririe tũrĩ muoyo; rĩrĩa marakara mao maatũrĩrĩmbũkĩire-rĩ, 
mũiyũro wa maaĩ nĩũngĩatũhubanĩirie, tũhumbwo nĩ nditi ya maaĩ macio; 
maaĩ macio maathereraga na hinya mũno nĩmangĩatũthereririe. 
Jehova arogoocwo, o we ũtaatũrekereirie tũtambuurangwo nĩ magego mao. 
Ithuĩ tũhonokete ta nyoni ĩhonokete mũtego-inĩ wa mũmĩtegi; mũtego nĩunangĩtwo, na ithuĩ nĩtũhonokete. 
Ũteithio witũ uumaga harĩ Jehova, o we Mũũmbi wa igũrũ na thĩ. 
