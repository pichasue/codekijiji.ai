Ezara.
2.
Na rĩrĩ, aya nĩo andũ a bũrũri arĩa maacookire kuuma bũrũri ũrĩa maatahĩirwo, arĩa Mũthamaki Nebukadinezaru wa Babuloni aatahĩte akamatwara Babuloni (nao magĩcooka Jerusalemu na Juda, o mũndũ itũũra-inĩ rĩake, 
makĩrehana na Zerubabeli, na Jeshua, na Nehemia, na Seraia, na Reelaia, na Moridekai, na Bilishani, na Misipari, na Bigivai, na Rehumu, na Baana): Mũigana wa andũ a Isiraeli watariĩ ta ũũ: 
njiaro cia Paroshu ciarĩ 2,172, 
na cia Shefatia ciarĩ 372, 
na cia Ara ciarĩ 775, 
na cia Pahathu-Moabi (iria cioimĩte harĩ Jeshua na Joabu) ciarĩ 2,812, 
na cia Elamu ciarĩ 1,254, 
na cia Zatu ciarĩ 945, 
na cia Zakai ciarĩ 760, 
na cia Bani ciarĩ 642, 
na cia Bebai ciarĩ 623, 
na cia Azigadi ciarĩ 1,222, 
na cia Adonikamu ciarĩ 666, 
na cia Bigivai ciarĩ 2,056, 
na cia Adini ciarĩ 454, 
na cia Ateri (iria cioimĩte harĩ Hezekia) ciarĩ 98, 
na cia Bezai ciarĩ 23, 
na cia Jora ciarĩ 112, 
na cia Hashumu ciarĩ 223, 
na cia Gibari ciarĩ 95. 
Andũ a Bethilehemu maarĩ 123, 
na andũ a Netofa maarĩ 56, 
na andũ a Anathothu maarĩ 128, 
na andũ a Azimavethu maarĩ 42, 
na andũ a Kiriathu-Jearimu, na Kefira, na Beerothu maarĩ 743, 
na andũ a Rama na Geba maarĩ 621, 
na andũ a Mikimasi maarĩ 122, 
na andũ a Betheli na Ai maarĩ 223, 
na andũ a Nebo maarĩ 52, 
na andũ a Magibishi maarĩ 156, 
na andũ a Elamu ũrĩa ũngĩ maarĩ 1,254, 
na andũ a Harimu maarĩ 320, 
na andũ a Lodi, na Hadidi, na Ono maarĩ 725, 
na andũ a Jeriko maarĩ 345, 
na andũ a Senaa maarĩ 3,630. 
Nao athĩnjĩri-Ngai: arĩa maarĩ a njiaro cia Jedaia (a nyũmba ya Jeshua) maarĩ 973, 
na a Imeri maarĩ 1,052, 
na a Pashuri maarĩ 1,247, 
na a Harimu maarĩ 1,017. 
Nao Alawii: arĩa maarĩ a njiaro cia Jeshua na Kadimieli (iria cioimĩte harĩ ciana cia Hodavia) maarĩ 74. 
Nao aini a nyĩmbo: arĩa maarĩ a njiaro cia Asafu maarĩ 128. 
Nao aikaria a ihingo cia hekarũ, arĩa maarĩ a njiaro cia Shalumu, na cia Ateri, na cia Talimoni, na cia Akubu, na cia Hatita, na cia Shobai, othe maarĩ 139. 
Nacio ndungata cia hekarũ: arĩa maarĩ a njiaro cia Ziha, na Hasufa, na Tabaothu, 
na Keroso, na Siaha, na Padoni, 
na Lebana, na Hagaba, na Akubu, 
na Hagabu, na Shalimai, na Hanani, 
na Gideli, na Gaharu, na Reaia, 
na Rezini, na Nekoda, na Gazamu, 
na Uza, na Pasea, na Besai, 
na Asina, na Meunimu, na Nefisimu, 
na Bakabuku, na Hakufa, na Harihuru, 
na Baziluthu, na Mehida, na Harasha, 
na Barikosi, na Sisera, na Tema, 
na Nezia, na Hatifa. 
Nacio njiaro cia ndungata cia Solomoni: arĩa maarĩ a njiaro cia Sotai, na Hasoferethu, na Peruda, 
na Jaala, na Darikoni, na Gideli, 
na Shefatia, na Hatili, na Pokerethu-Hazebaimu, na Ami. 
Ndungata cia hekarũ, hamwe na njiaro cia ndungata cia Solomoni, maarĩ andũ 392. 
Nao aya nĩo maambatire kuuma matũũra ma Teli-Mela, na Teli-Harasha, na Kerubu, na Adoni, na Imeri, no matingĩonanirie atĩ nyũmba ciao ciarĩ cia njiaro cia Isiraeli: 
Njiaro cia Delaia, na Tobia, na Nekoda, maarĩ andũ 652. 
Na kuuma kũrĩ athĩnjĩri-Ngai: Arĩa maarĩ a njiaro cia Hobaia, na Hakozu, na Barizilai (mũndũ ũrĩa wahikĩtie mwarĩ wa Barizilai ũrĩa Mũgileadi, na eetanagio na rĩĩtwa rĩu). 
Andũ acio nĩmacaririe maandĩko ma nyũmba ciao, no matiigana kũmona, nĩ ũndũ ũcio makĩeherio thiritũ-inĩ ya athĩnjĩri-Ngai, na magĩtuuo ta andũ maarĩ na thaahu. 
Nake barũthi wa kũu akĩmaatha matikarĩe irio iria therie mũno o nginya gũkaagĩa mũthĩnjĩri-Ngai ũgũtungata na Urimu na Thumimu. 
Andũ acio othe marĩ hamwe maarĩ 42,360, 
gũtatarĩtwo ndungata ciao cia arũme na cia andũ-a-nja 7,337; ningĩ nĩ maarĩ na aini a nyĩmbo 200, arũme na andũ-a-nja. 
Nĩ maarĩ na mbarathi 736, na nyũmbũ 245, 
na ngamĩĩra 435, na ndigiri 6,720. 
Rĩrĩa maakinyire nyũmba-inĩ ya Jehova kũu Jerusalemu, atongoria amwe a nyũmba ciao nĩmarutire mũhothi wa kwĩyendera wa gũteithia gwaka rĩngĩ nyũmba ya Ngai o harĩa yarĩ. 
Kũringana na ũhoti wao, nĩmaheanire indo ciigwo kĩgĩĩna-inĩ kĩa wĩra ũcio, makĩheana durakima 61,000 cia thahabu, na betha ratiri 5,000, na nguo 100 cia athĩnjĩri-Ngai. 
Athĩnjĩri-Ngai, na Alawii, na aini a nyĩmbo, na aikaria a ihingo, na ndungata cia hekarũ maatũũrire matũũra-inĩ mao, o hamwe na andũ amwe a acio angĩ, nao andũ arĩa angĩ a Isiraeli magĩtũũra matũũra-inĩ mao. 
