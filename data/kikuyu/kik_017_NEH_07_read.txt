Nehemia.
7.
Na rĩrĩ, rũthingo rwarĩka gwakwo rĩngĩ, na niĩ ngĩkorwo njĩkĩrĩte mĩrango ihingo-inĩ-rĩ, nĩrĩo arangĩri a ihingo, na aini, na Alawii maathuurirwo. 
Nĩndatuire Hanani mũrũ wa baba mũrũgamĩrĩri wa Jerusalemu, marĩ na Hanania mũnene wa gĩikaro kĩgitĩre kĩa mũthamaki, tondũ aarĩ mũndũ mwĩhokeku, na agetigĩra Ngai gũkĩra andũ arĩa angĩ. 
Ngĩmeera atĩrĩ, “Ihingo cia Jerusalemu itikahingũragwo, o nginya rĩrĩa riũa rĩrĩkoragwo rĩarĩte. Ningĩ o na rĩrĩa arangĩri a ihingo marĩ wĩra-inĩ, nĩmaikarage mahingĩte mĩrango ĩyo, na makamĩĩkĩra mĩgĩĩko. Ningĩ mũthuure aikari a Jerusalemu matuĩke arangĩri, amwe marangagĩre harĩa matuĩrĩirwo kũrangĩra, na arĩa angĩ marangagĩre hakuhĩ na nyũmba ciao.” 
Na rĩrĩ, itũũra rĩa Jerusalemu rĩarĩ inene mũno na rĩkaarama, no andũ arĩa maatũũraga kuo maarĩ anini, na nyũmba itiakoretwo ciakĩtwo rĩngĩ. 
Nĩ ũndũ ũcio Ngai wakwa akĩnjĩkĩra wendo ngoro-inĩ yakwa wa gũcookanĩrĩria andũ arĩa maarĩ igweta, na anene, na andũ arĩa angĩ nĩguo meyandĩkithie kũringana na nyũmba ciao. Nĩndonire ibuku rĩa marĩĩtwa ma njiaro cia arĩa maarĩ a mbere gũcooka. Ũũ nĩguo ndonire rĩandĩkĩtwo: 
Aya nĩo andũ a bũrũri arĩa maacookire kuuma bũrũri ũrĩa maatahĩirwo, arĩa Nebukadinezaru mũthamaki wa Babuloni aatahĩte akamatwara Babuloni bũrũri wa ũkombo (nao magĩcooka Jerusalemu na Juda, o mũndũ itũũra-inĩ rĩake, 
marehanĩte na Zerubabeli, na Jeshua, na Nehemia, na Azaria, na Raamia, na Nahamani, na Moridekai, na Bilishani, na Misiperethu, na Bigivai, na Nehumu, na Baana): Mũigana wa andũ a Isiraeli watariĩ ũũ: 
njiaro cia Paroshu ciarĩ 2,172 
na cia Shafatia ciarĩ 372 
na cia Ara ciarĩ 652 
na cia Pahathu-Moabi (iria cioimĩte harĩ Jeshua na Joabu) ciarĩ 2,818 
na cia Elamu ciarĩ 1,254 
na cia Zatu ciarĩ 845 
na cia Zakai ciarĩ 760 
na cia Binui ciarĩ 648 
na cia Bebai ciarĩ 628 
na cia Azigadi ciarĩ 2,322 
na njiaro cia Adonikamu ciarĩ 667 
na njiaro cia Bigivai ciarĩ 2,067 
na cia Adini ciarĩ 655 
na cia Ateri (iria cioimĩte harĩ Hezekia) ciarĩ 98 
na cia Hashumu ciarĩ 328 
na cia Bezai ciarĩ 324 
na cia Harifu ciarĩ 112 
na cia Gibeoni ciarĩ 95. 
nao andũ a Bethilehemu na Netofa maarĩ 188 
na andũ a Anathothu maarĩ 128 
na andũ a Bethi-Azimavethu maarĩ 42 
na andũ a Kiriathu-Jearimu, na Kefira, na Beerothu maarĩ 743 
na andũ a Rama na Geba maarĩ 621 
na andũ a Mikimashi maarĩ 122 
na andũ a Betheli na Ai maarĩ 123 
na andũ a Nebo ĩrĩa ĩngĩ maarĩ 52 
na andũ a Elamu ĩrĩa ĩngĩ maarĩ 1,254 
na andũ a Harimu maarĩ 320 
na andũ a Jeriko maarĩ 345 
na andũ a Lodi, na Hadidi, na Ono maarĩ 721 
na andũ a Senaa maarĩ 3,930. 
Nao athĩnjĩri-Ngai maarĩ: njiaro cia Jedaia (iria cioimĩte harĩ nyũmba ya Jeshua) ciarĩ 973 
na cia Imeri ciarĩ 1,052 
na cia Pashuri ciarĩ 1,247 
na cia Harimu ciarĩ 1,017. 
Nao Alawii maarĩ: a njiaro cia Jeshua (iria cioimĩte harĩ Kadimieli, rũciaro-inĩ rwa Hodavia) ciarĩ 74. 
Nao aini maarĩ: njiaro cia Asafu ciarĩ 148. 
Nao aikaria a ihingo maarĩ: njiaro cia Shalumu, na Ateri, na Talimoni, na Akubu, na Hatita, na Shobai ciarĩ 138. 
Nacio ndungata cia hekarũ ciarĩ: njiaro cia Ziha, na Hasufa, na Tabaothu, 
na Keroso, na Sia, na Padoni, 
na Lebana, na Hagaba, na Shalimai, 
na Hanani, na Gideli, na Gaharu, 
na Reaia, na Rezini, na Nekoda, 
na Gazamu, na Uza, na Pasea, 
na Besai, na Meunimu, na Nefisimu, 
na Bakabuku, na Hakufa, na Harihuru, 
na Baziluthu, na Mehida, na Harasha, 
na Barikosi, na Sisera, na Tema, 
na Nezia, na Hatifa. 
Nacio njiaro cia ndungata cia Solomoni ciarĩ: njiaro cia Sotai, na Soferethu, na Perida, 
na Jaala, na Darikoni, na Gideli, 
na Shefatia, na Hatili, na Pokerethu-Hazebaimu, na Amoni. 
Ndungata cia hekarũ hamwe na njiaro cia ndungata cia Solomoni maarĩ andũ 392. 
Nao aya nĩo maambatire kuuma matũũra ma Teli-Mela, na Teli-Harasha, na Kerubu, na Adoni, na Imeri, no matingĩonanirie atĩ nyũmba ciao ciarĩ cia njiaro cia Isiraeli: 
njiaro cia Delaia, na Tobia, na Nekoda ciarĩ 642. 
Na kuuma kũrĩ athĩnjĩri-Ngai: njiaro cia Hobaia, na Hakozu, na Barizilai (mũndũ ũrĩa wahikĩtie mwarĩ wa Barizilai ũrĩa Mũgileadi, na eetanagio na rĩĩtwa rĩu). 
Andũ acio nĩmacaririe maandĩko ma nyũmba ciao, no matiigana kũmona, nĩ ũndũ ũcio makĩeherio thiritũ-inĩ ya athĩnjĩri-Ngai, magĩtuuo ta andũ maarĩ na thaahu. 
Nake barũthi wa kũu akĩmaatha matikarĩe irio iria therie mũno, o nginya gũkaagĩa mũthĩnjĩri-Ngai ũratungata na Urimu na Thumimu. 
Andũ acio othe marĩ hamwe maarĩ 42,360, 
gũtatarĩtwo ndungata ciao cia arũme na cia andũ-a-nja 7, 337; ningĩ nĩ maarĩ na aini arũme na andũ-a-nja 245. 
Maarĩ na mbarathi 736, na nyũmbũ 245, 
na ngamĩĩra 435, na ndigiri 6,720. 
Atongoria amwe a nyũmba nĩmarutire indo ciao nĩ ũndũ wa wĩra ũcio. Barũthi wa kũu nĩaheanire durakima 1,000 cia thahabu, na mbakũri 50, na nguo cia athĩnjĩri-Ngai 530, nacio ikĩigwo kĩgĩĩna-inĩ. 
Nao atongoria amwe a nyũmba nĩmaheanire indo nĩ ũndũ wa wĩra ũcio, durakima 20,000 cia thahabu, na ratiri 2,200 cia betha, nacio ikĩigwo kĩgĩĩna-inĩ. 
Mũigana wa kĩrĩa kĩaheanirwo nĩ andũ arĩa angĩ warĩ durakima 20,000 cia thahabu, na ratiri 2,000 cia betha, na nguo 67 cia athĩnjĩri-Ngai. 
Athĩnjĩri-Ngai, na Alawii, na aikaria a ihingo, na aini na ndungata cia hekarũ, marĩ hamwe na andũ amwe ao, na andũ arĩa angĩ a Isiraeli magĩaka na magĩtũũra matũũra-inĩ mao. 
